—-*3tl9 —

de omui actu alicuius creaturae. Potest quidem actus considerari
ut est ens, ens vitale, ens supernaturale, sed· his omnibus correspom
det unum esse physicum simplex, quod non est ex alio etalio com· =
positum. Ut autem facultas talem actum simplicem vitalem in sua
physica entitate supernaturalem elicere possit, ipsa iam ante poa
nendum actum debet habere virtutem causandi ens talisperfcc·
tionis; haec virtus ipsi tribuitur praecise per ens in facultate re-
ceptum quo facultas ad talem actum ponendum elevatur.

Actus indeliberatus supernaturalis ergo eo modo oritur, quod
Deus supernaturali praemotione facultatem naturalem elevet, et
simul cum illa ipsum actum producat. Simili modo post actum in·
deliberatum actus deliberatus oritur ope alterius entis fluentis in
facultate recepti, si quidem actus deliberatus distinctus est ab actu
indeliberato; secundum aliquos enim possibile est actum indelibe-
ratum fieri deliberatum eo quod accedente advertentia rationis
actus indeliberatus iam exsistens retinetur et continuatur, quo in
casu nova praemotio physica non apparet necessaria.

Si modo dictum est, Deum et facultatem elevatam producere
actum supernaturalem, hoc ita intelligendum est, ut ipsa vitalis
facultas elevata totum actum supernaturalem producat; ergo ipsae
facultates, intellectus et voluntas, ente creato elevatae proxime et
immediate in productionem actus supernaturalis influunt. Non
ergo ita res concipienda est, uti recentiores thomistae volunt. ac
si solum illud ens creatum, quo facultas elevata est, vitalem actum
supernaturalem produceret proxime et immediate, et facultas vitalis
solum eatenus dicenda esset in productionem actus influere remote
ct radicaliter, quatenus est subiectum sustentans illud ens creatum
et quatenus actum productum in se recipit, Ita iam non haberetur
actus intellectus et voluntatis 4⁵.

Sine dubio haec sententia explicat, quomodo actus cognoscendi

et volendi vitalis et intrinsecus supernaturalis oriatur3 favet quoque
huic sententiae analogia cum auxilio habituali quod infusione vir-
tutum confertur. Ex altera tamen parte fatendum est, non esse fa-
cile accurate concipere quale sit illud ens fluens. Si dicitur esso

⁴⁵ De hac controversia vide Beraza, nr. 140-151.

 

