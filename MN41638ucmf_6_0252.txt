-232*

scilicet utrum tortasse in tali actu tanta inveniatur difficultas ut
homini lapso absolute impossibilis sit. Ex tontibus positivis res
decidi nequit; quia cum in illis de necessitate gratiae ad diligendum
Deum sermo est, dilectio salutaris intelligitur: theologorum autern
sententiae in hac quaestione sunt divisae. Ratio autem videtur esse
pro affirmanda illa potentia.

Homo enim naturali rationis lumine cognoscere potest Deum
esse finem suum ultimum, eum esse infinite honum et summe ama-
bilem3 neque apparet ratio cur talem cognitionem sequi non possit
affectus amoris erga Deum3 in hoc enirn actu qua tali non videtur
esse extraordinaria difficultas, ut dicendus sit moraliter impossi-
bilis. Neque ratione propositi non peccandi, quod ut dictum est,
in illo actu amoris includitur, videtur impossibilis esse. Licet ve-
rum sit, hominem naturalibus viribus non posse exsequi illud pro-
positum, inde tamen non sequitur, ut numquam habere possit, ne
pro brevi quidem tempore, actum talis propositi. Aliud enim est
propositum opere exsequi, et aliud, actum propositi hahere. Non
necessarium est, ut homo qui elicit illum actum amoris et sic illud
propositum habet, simul etiam semper de omnibus difficultatibus
cogitet, quae exsecutioni propositi obstant3 praeterea non videtur
probatum esse, hominem non posse hahere serium propositum de
aliqua re, quam propriis viribus ‚efficere non potest.

Hinc praeferenda videtur sententia, quae actum amoris Dei
super omnia dicit homini lapso moraliter non absolute impossibi-
lem. Sed cum actus sit mere naturalis, patet, eum non csse saluta-

rem, et propterea non positive disponere ad gratiam, multo minus
immediate esse iustificantem ²⁶4.

rm Ct. dehac quaestione Beraza, nr. 302-309; pro opposita sententia
Schiffini, nr. 99 obi. IV.

 

