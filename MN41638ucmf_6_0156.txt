-136-

litatem vel damnum, in honorem vel inhonorationem alterius Si
eninr haec non adsunt, de retributione sermo esse non potest. Per
se meritum debono et de malo dici potest et etiam dicitur: mere-
ri praemium, mereri poenam3 sed meritum malum vocari consue·
vit demeritum. Meritum ergo bonum, sive meritum sine addito est
opus bonum in obsequium (utilitatem, honorem) alterius praestitum,
retributione, praemio dignum.

Opus aliquo praemio dignum esse dicit perfectionem huius
operis, qua aptum est tali retributione; hic valor operis vocatur
meritum aptitudinale, meritum in actu primo. Ex eo
enim solo, quod quis opus talis valoris posuit, per se nondum habet
actu meritum apud alterum; sed eius acceptatio accedere debet,
ut meritum aptitudinale evadat meritum in actu secundo. Ergo ad
meritum formale in actu secundo requiritur et valor operis et
acceptatio eius. Haec acceptatio potest ipsum opus antecedere, vel
opus perfectum sequi.

Pro varia proportione inter opus meritorium et praemium
distinguitur meritum de condi gno et meritum de con-¹

gruo. « Dicitur autem aliquis mereri ex condigno, quando inve·

nitur aequalitas inter praemium et meritum secundum rectam ae-
stimationem; ex congruo autem tantum, quando talis aequalitas non
invenitur, sed solum secundum liberalitatem dantis munus tribui-
tur-quod tantum decet» ². Dicitur «aequalitas secundum rectam
aestimationem», id estnon requiritur aequalitas quantitative (uti
e. g. in emptione et venditione rerum saepe habetur), sed ut ibidem
exponit s. Thomas aequalitas proportionis ³. In merito enim ratio

2 S. Thomas, in 2, dist. 27, q. 1, a. 3.

³«Est enim duplex aequalitas, scilicet quantitatis et aequalitas
proportionis. Secundum quantitatis aequalitatem ex actibus virtutum
vitam aeternam er condigno non meremur, non enim tantum bonum
est in quantitate aetus virtutis, quantum praemium gloriae, quod est
finis eius. Secundum autem aequalitatem proportionis ex condigno me-
remur vitam aeternam. Attenditur enim aequalitas proportionis, quando
acqualiter se habet hoc ad illud, sicut aliud ad alterurn. Non autem
maius est Deo vitam aeternam tribuere quarn nobis actum virtutis cx-
hiberc; scd sicut hoc congruit huic, ita illud illi; et ideo quaedam pro-

 

