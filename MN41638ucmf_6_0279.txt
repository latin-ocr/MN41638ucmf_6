... 2591-

bonum est quam posse perseverare. Finalis perseverantiam thesi
dicitur magnum Dei donum ad significandum 1) 'revera eam esse
donum Dei neque identicum cumillis donis, quae quilibet iustus
habet unde potest.perseverare; 2) hoc donum propterea dicitur ma·
gnum, quia qui illud accipit, aeternam consequetur beatitudinem.=

Sermo in thesi non est de virtute perseverantiae, quae est vir·
tus annexa fortitudini et inclinat ad prosequendum in opere bono>
non obstantibus difficultatibus, quae praecise ex diuturnitate operis
oriuntur. ’

Perseverantia in thesi intelligitur permansio in iustitia accepta.

Est temporalis, si iustus per aliquod tempus manet in iu·

stitia, sed deinde iterum peccat; hanc practice quilibet iustus habet,
cum vix inveniatur homo, qui immediate post iustificationem statim
peccet3 sed patet maius esse donum, si quis per diuturnius tempus
a peccato liber manet, quam si solum per breve tempus.

Perseverantia t in alis ea est, quae post ultimam iustifica-
tionem perdurat usque ad finem vitae. Per se non debet diu perdu-
rare, quia possibile est aliquem mori brevissime post acceptam iu-
stificationem.

Perseverantia finalis potest esse p 0 t e n tiali s, id est po·
tentia perseverandi, quam secundum thesim 12 omnis iustificatus
habet3 actualis vero ill-a est, quae actum perseverandi includit;
est ergo actualis permansio in iustitia accepta usque ad mortem.
Hanc potest ille habere, qui modo quidem peccator est, sed qui se
convertet et deinde in gratia manet et in ea moritur; potest eadem
deesse in aliquo qui nunc in statu gratiae est, qui tamen postea pec·
cabit et in pecc-ato morietur. Hine iam apparet elementum principale
in perseverantia actuali finali esse ipsam mortem in statu gratiae,
quae vocari solet perseverantia finalis passiva ; perseverantia
vero activa intelligitur permansio in bene operando ab ultima
iustificatione usque ad mortem.

Utrumque complectitur donum perseverantiae finalis; possunt
tamen esse casus, inquibus perseverantia finalis est solum passiva;
ita' in infantibus baptizatis, qui ante usum rationis moriuntur; et
in adultis, qui statim vel brevi post ultimam iustificationem mo·
riuntur.

 

